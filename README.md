# CIRCULAR-SCHOOL

Συμμετοχή στο διαγωνισμό Ρομποτικής Ανοικτών Τεχνολογιών του 1ου Δημοτικού Σχολείου Τριλόφου Θεσσαλονίκης
Στο πλαίσιο ενός γενικότερου project του σχολείου στο οποίο θα προστίθενται τεχνολογίες που βοηθούν στην ανάπτυξη της κυκλικής οικονομίας με στόχο ένα μηδενικών απορριμμάτων σχολείο και παράλληλα σε ένα όσο το δυνατόν πιο αυτόνομο ενεργειακά και διατροφικά σχολείο θα προβούμε στη ακόλουθη πρώτη κατασκευή:
Δημιουργία μακέτας του Σχολείου. που θα αξιοποιηθεί ως εκπαιδευτικό υλικό, για τη διαχείριση με βάση τις αρχές της κυκλικής οικονομίας (Μείωση/ Πρόληψη – Επανάχρηση / Επιδιόρθωση – Ανακύκλωση), των απορριμμάτων, του νερού, της ενέργειας και της παραγωγής τροφής (σχετικής με το λαχανόκηπο του σχολείου). Ο βασικός στόχος είναι η χρήση της τεχνολογίας για την εκπαίδευση των παιδιών αλλά και των μεγάλων, ενώ θα δημιουργηθεί σχετικό εκπαιδευτικό παιχνίδι 

Θα χρησιμοποιηθούν arduino, αισθητήρες, κινητήρες, κατασκευές με ανακυκλώσιμα υλικά. Έχουν ήδη αγορασθεί από τα μέλη του απογευματινού εργαστηρίου ρομποτικής που λειτουργεί ο Σύλλογος Γονέων 3 στοιχειώδη πακέτα εκπαίδευσης με υλικά για arduino για τα 9 παιδιά που στελεχώνουν την ομάδα.

